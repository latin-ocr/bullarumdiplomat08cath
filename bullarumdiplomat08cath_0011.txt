LECTORI BENEVOLO SALUTEM

Quid caussae fuerit cur huic volumini in vulgus edendo
duos ferme annos immorati simus, dicere haud vacat, nc re-
cantemus ea, quibus iam alias lectorum aures defatigavimus.
Non equidem nobis quidquam est miserius quam impedimen-
tis ambagibusque detineri, nec quidquam optatius quam labo-
riosis atque festinatis studiis properare. At haud voti sententia
compotes effecti sumus, incidimusque in Scyllam cupientes
vitare Charybdim. Licet sero, verum aliquando tamen Magni
Romani Bullarii octavum volumen excipe, Lector optime, ut
soles, comiter honesteque. Illud Mainardianae editionis tertiam
et quartam tomi IV partem complectitur, quarum prima Pon-
tificis Optimi Maximi Gregorii XIII acta ab initio pontificatus
ad annum usque MDLXXXI capit, altera vero ciusdem Summi
Antistitis ad regiminis sui extremum reliqua monimenta re-
fert, unaque simul immortalis Sixti papae V priores tres do-
minationis annos. De quorum magnitudine, gravitate, prae-

